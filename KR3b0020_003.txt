# -*- mode: mandoku-view -*-
#+TITLE: 練兵實紀
#+DATE: 2019-03-29 21:03:17.865030
#+PROPERTY: ID KR3b0020
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR3b0020_WYG_003-1a>¶
　　欽定四庫全書¶
¶
　　練兵實紀卷三¶
¶
　　明　戚繼光　撰¶
¶
　　練耳目第三(計十六條)¶
¶
　　第一明旗鼓各官兵耳只聽金鼔之聲目只看旗幟方¶
色不拘何項人員口來分付决不許聽之如鼔聲不¶
絶便前面是水火也須跳入如鳴金該止就前面有貨¶
財緞帛好馬匹亦不許一耳顧應查令旗令箭令票者¶
<pb:KR3b0020_WYG_003-1b>¶
便是主將自來三件物内必有一件方放無亦不准放¶
¶
　　第二明笛號吹嗩呐謂之掌號笛要聚各官旗頭目發¶
放軍務必須吹得到齊方止¶
¶
　　第三明喇叭大小將領門前及教塲内行營處吹喇叭¶
是掌號第一次是頭號要人收拾行李做飯食用遲¶
半箇時辰又吹第二次喇叭要人吃飯收拾出門詢¶
問劄營信地取齊吹第三次喇叭是要起身主將自¶
本衙門出到各兵劄營地方另擬向往其在營中或¶
<pb:KR3b0020_WYG_003-2a>¶
在教塲或正行正操之處乃各人飯已吃過俱已出¶
門只掌一號便聴令行營或演操不必仍用二號三¶
號也¶
¶
　　凡喇叭吹長聲一聲謂之天鵞聲是要各兵齊呐喊¶
凡喇叭吹擺隊伍聲是要車步騎三兵就于脚下挨¶
營擺隊伍也¶
¶
　　凡吹長聲喇叭放銃一箇磨旗是要轉身各兵俱看¶
旗所指處俱向某處轉身轉車¶
¶
<pb:KR3b0020_WYG_003-2b>¶
　　凡擺隊已完喇叭稍歇復又吹擺伍者是要車步騎¶
三兵一字列開成陣備戰也¶
¶
　　第四明哱囉凡吹哱囉是要各兵起身再吹一次是要¶
馬兵上馬車兵附車步兵執器械立齊¶
¶
　　第五明銅鑼凡打鑼是要各馬兵下馬車正下車再打¶
銅鑼是要各項兵俱坐地休息旗幟俱偃卧¶
¶
　　第六明羯鼓凡㸃鼓是行營㸃鼔一聲約行二十步㸃¶
𦂳鼓一聲行一步則將擂鼔交鋒矣但聞擂鼓是交¶
<pb:KR3b0020_WYG_003-3a>¶
鋒要各兵向前與賊厮殺¶
¶
　　第七明黄旗下營定放銃一箇竪黄旗擂鼓是放各兵¶
出營汲水取柴放馬¶
¶
　　第八明摔鈸凡摔鈸鳴是要各兵收隊再鳴成大隊旗¶
幟通向中軍¶
¶
　　第九明礟號每要新起一號令必放礟一箇使人有耳¶
者先共聞之然後方用旗幟號頭等項示行凡官軍¶
但聞銃響後其已前行過號令進止俱歇専一看有¶
<pb:KR3b0020_WYG_003-3b>¶
何旗幟更變有何號頭之聲即速遵照庶不悞事¶
一用砲分數¶
¶
　　升帳砲(三舉即鳴金大吹打)¶
¶
　　升旗砲(一舉即擂鼓鳴鑼升帳)¶
¶
　　靜砲(發放後三舉營中肅靜候令)¶
¶
　　呐喊砲(一舉喇叭吹天鵝聲呐喊一聲三舉止)¶
¶
　　開營砲(一舉即聴㸃鼓便開營行)¶
¶
　　分合砲(一營一舉欲分㡬營㡬路為㡬舉無定數舉畢看旗幟照旗色依數分之合營同)¶
¶
<pb:KR3b0020_WYG_003-4a>¶
　　閉營砲(一舉即大吹打閉營門)¶
¶
　　定更砲(遇夜擂鼓畢一舉喇叭吹天鵝聲)¶
¶
　　變令砲(凡號令正行之間欲别更號令人衆隔逺一時更變恐人不知失於眼視故先舉砲聲一¶
聞砲前令即止専心側耳聴新起何令照行)¶
¶
　　第十明釭號凡軍中一切鼓樂有音如號笛哱囉喇叭¶
鼓鈸等類每欲止必鳴金一聲其已舉者聞金即止¶
聴更令後即如所更之令行打金三聲是要退兵及¶
止吹打打金二聲是大吹打及退兵下方營時鳴金¶
<pb:KR3b0020_WYG_003-4b>¶
邊是發五方旗招出營立表立表營内所以分别門¶
角以便出入識認立表營外所以分别營盤防守界¶
限賊來舉之以應逺近緩急¶
¶
　　第十一明旗次各營隊總看本旗總所執旗旗總看本¶
百總所執旗百總看本把總號旗把總看本千總號旗¶
千總看本哨將號旗哨將看主將號旗若主將五方¶
旗招俱起立㸃動則五方之營俱照旗而動如止于¶
一旗立㸃則該應之旗俱立㸃别旗照常若主將五¶
<pb:KR3b0020_WYG_003-5a>¶
方旗招俱偃則五方之營俱照旗偃止若只一旗偃¶
則該應旗俱偃别旗照常某旗磨則該應旗俱磨别¶
旗照常某旗向某方㸃指該應旗俱向某方各兵隨¶
旗而往¶
¶
　　第十二明旗應凡主將旗舉時先哨將應之千總不許¶
先應哨將旗舉先千總應之把總不許先應千總旗¶
舉先把總應之百總不許先應把總旗舉先百總應¶
之旗總不許先應百總旗舉先旗總應之隊總不許¶
<pb:KR3b0020_WYG_003-5b>¶
先應旗總以下口傳身率不用旗鼓號令要與旗鼓¶
令同差錯以軍法治之¶
¶
　　第十三明旗色黄旗屬土中營中軍所用但見黄旗即¶
知為某中營某中軍也在五營則為五營之中在一¶
營則為一營之中在一千則為一千之中少至五人¶
則為五人之中凡人面向者為前紅旗屬前凡營壘¶
所在向前者則用紅旗但見紅旗俱想向前凡人就¶
本身之左手為左藍旗屬左凡向左者則用藍旗但¶
<pb:KR3b0020_WYG_003-6a>¶
見藍旗俱想向左凡人就本身之右手為右白旗屬¶
右凡向右者則用白旗但見白旗俱想向右凡人就¶
本身之背為後黒旗屬後凡向後者則用黒旗但見¶
黑旗俱想轉身向後是故曠野人衆若說東西南北¶
認辨不真凡人皆有左右手面前背後故即以其易¶
知者教之人人只以大營中軍分左右前後又以本¶
身前後左右為向再不必論東西南北也¶
¶
　　第十四明望旗凡常操及發兵于主將未到塲之時先¶
<pb:KR3b0020_WYG_003-6b>¶
將望竿繩䌇等項收找停當候主將陞帳稟陞旗即¶
放砲擂鼓陞旗旗正著甲執白旗一面上斗聴中軍¶
號令凡掌哱囉兵立則旗立凡打鑼兵坐則旗收旗¶
向前㸃官軍俱向前行向左㸃俱向左行向右㸃俱¶
向右行向後㸃俱向後行車步騎大小將官旗總車¶
正俱視此旗向往如逺行俟掌頭號畢稟放砲擂鼓¶
將望竿眠行遇報有警擂鼓再立望竿賊從左來則¶
旗向左磨賊從右來則旗向右磨賊從前來則旗向¶
<pb:KR3b0020_WYG_003-7a>¶
前磨賊從後來則旗向後磨賊從兩面來先磨賊近¶
一面三磨三立又向一面磨賊從四面來將旗繞竿¶
頭轉逓賊逺則旗頭向上磨之賊來近則旗頭平低¶
磨之賊近百步來則旗低埀向下磨之賊退則立某¶
方賊退立在某方亦如報賊來事例事定將旗捲訖¶
若𦂳急追賊無望竿車此條不用¶
¶
　　第十五定發放凡操期前一日懸操牌各營傳知次日¶
五更不拘時但聴主將門前掌號各將官門前皆掌¶
<pb:KR3b0020_WYG_003-7b>¶
號各兵做飯將官亦做飯以飯熟食畢為期乃掌二¶
號各兵備馬收拾軍裝往教塲列成行伍掌三號主¶
將出至教塲中軍官稟放陞帳砲喊堂開轅門稟陞¶
旗望旗同陞在野只陞望旗幕屬等官先行㕘見回¶
還中軍官稟掌號笛聚官旗聴發放望旗向左右前¶
後磨轉一次官旗用手旗引于塲前轉身向上挨次¶
先騎兵次車兵次歩兵各頭目自隊長以上皆赴事¶
急只同旗總以上隊長守伍至臺下立定笛止中軍¶
<pb:KR3b0020_WYG_003-8a>¶
傳云官旗過來各齊應一聲以卑而尊先隊長次旗¶
總次車正次百總把總千總俱跪次營將于臺上跪¶
先起乃發放衆曰官兵聴著耳聴金鼓目視旌旗手¶
熟擊刺步閑進止馬習馳逐謹戢策轡車熟分合嚴¶
飭火器萬人一心有進無退畿輔重寄軍法有常每¶
一項人員班内一人先尊行後卑行髙聲報曰某官¶
叩頭命起至百總止又發放曰車正聴著凡車戰進¶
止號令俱車正之責臨時差誤責有所歸車正起去¶
<pb:KR3b0020_WYG_003-8b>¶
又曰舵工聴著凡左右前後縱横曲直俱看車旗聴¶
命車正擺營不合髙下失悞責有所歸次巡視藍旗¶
過列聴發放曰凡入操喧譁不肅下營行伍不齊行¶
營攙前越後臨陣舉動違令斬賊強奪首級戰畢妄¶
殺降人種種作奸犯科俱聴爾挐來處治臨陣摘牌¶
當戰割耳回兵查明分别輕重以行軍法若故縱需¶
索治爾之罪發放畢分付各官旗下地方大吹打得¶
勝鼓樂聴各回營各哨將一體掌號笛一照臺上發¶
<pb:KR3b0020_WYG_003-9a>¶
放即使金鼓班聲相聞無妨也哨將發放畢千總用¶
旗招把總以下發放亦照臺上但云奉臺上號令畢¶
把總招百總以下發放只傳臺上分付親口之言不¶
用耳聴金鼔等文亦云奉臺上號令畢百總招隊旗¶
總發放先發放所聞把總之言次發放已意畢旗總¶
集隊總各隊兵士發放亦云奉臺上號令將節奉各¶
上官話頭一一講説分明畢隊總亦令各兵跪聴分¶
付云奉臺上號令發放畢但凡謂發放係奉臺上號¶
<pb:KR3b0020_WYG_003-9b>¶
令凡卑一等者必跪聴敢有違者即時巡視旗拏送¶
臺上綑打遊營¶
¶
　　第十六稽傳令凡發放過話候大小將領都發放畢主¶
將抽隊下一軍向前問今日所發放何事若能知其¶
大畧則已如全不知則取隊總問之隊總能言之則¶
治軍以不聴受之罪隊總不能言則取本旗總問之¶
旗總能言之則治隊總以罪軍則免究是隊總傳不¶
明也如旗總不能言則取本百總問之百總能言則¶
<pb:KR3b0020_WYG_003-10a>¶
治旗總以罪百總不能言則取本管把總問之上至¶
哨將一體皆然每次發放過聴哨將於各千總下取¶
一軍千總於各把總下取一軍把總於各百總下取¶
一軍百總於各旗總取一軍問之不明者千把總聴¶
營將發落百總以下所抽問者紀過一次即仍於上¶
一等頭目再照發放之法挨次説諭一遍通畢赴臺¶
報¶
¶
<pb:KR3b0020_WYG_003-10b>¶
¶
¶
¶
¶
¶
¶
¶
¶
　　練兵實紀卷三¶
¶
