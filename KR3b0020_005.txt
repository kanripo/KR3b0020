# -*- mode: mandoku-view -*-
#+TITLE: 練兵實紀
#+DATE: 2019-03-29 21:03:17.878016
#+PROPERTY: ID KR3b0020
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR3b0020_WYG_005-1a>¶
　　欽定四庫全書¶
¶
　　練兵實紀卷五¶
¶
　　明　戚繼光　撰¶
¶
　　練營陣第五(計一十八條)¶
¶
　　第一操馬兵以一營為例一營者一將官所統也凡入¶
場自稟放升帳砲以後至稟掌號下營止照練耳目¶
條内舉行此只從舉變令砲起掌哱囉一通各起身¶
披執又吹哱囉一通上馬本營看大中軍旗立起是¶
<pb:KR3b0020_WYG_005-1b>¶
何色便是何營聽候向何方㸃該營亦向本方㸃乃¶
㸃皷本營下兵馬依營旗所向架梁馬先報前途險¶
隘一路行營左部當先為前路中軍繼之中部為中¶
路右部為後路每旗三隊六馬平行作一路圍繞教¶
場行至原起處轉角舉變令砲一聲俱立定打鑼各¶
下馬再打鑼各坐息中軍禀稱兵已過險前途平曠¶
變三路行營中軍竪旗三桿舉變令砲一聲大衆聞¶
砲響即舉首看藍白黄旗三面竪起吹哱囉一通俱¶
<pb:KR3b0020_WYG_005-2a>¶
立起再吹俱上馬舉變令砲一聲聽吹擺隊伍喇叭¶
即變三路左部立定候中部趨至中路右部趨至右¶
路中路與左右二路相去空各三十步㸃皷前行又¶
行週一遍約至教場中塘馬執小黄旗旋馬中軍舉¶
變令砲一聲吹擺隊伍喇叭則左右二部即為外圍¶
中部左右二總前後各收進中間分開即為子營標¶
下人員兩行列於中軍再吹單擺開喇叭每一小隊¶
連人脚中分横去各一丈營定鳴金邊發旗立表表¶
<pb:KR3b0020_WYG_005-2b>¶
有内外不同臨時口定旗行打鑼俱下馬外圍兵將¶
馬退入隊後仍照鴛鴦陣二馬一列聨絡拴絆如式¶
務要隊伍分明兵俱趨出馬前立成鴛鴦陣勢鳴鑼¶
坐定一面將拒馬列如式虎蹲砲安各旗空前去人¶
一丈俟賊在一百步外舉砲一聲吹哱囉起身子圍¶
馬軍上馬再吹哱囉賊至一百步内掌天鵞聲喇叭¶
一遍外圍步戰之兵第一層鎗銃手舉放一次又吹¶
天鵞聲一遍第二層鎗銃手舉放一次但每大操鎗¶
<pb:KR3b0020_WYG_005-3a>¶
銃手因其人衆難查多失故態全不照比較時打把¶
之勢却只以一隻手執向上以一手㸃火於門不平¶
不中是將火噐盡置無用安能中賊而奪魄耶今須¶
務破此病賊至亦如官府單名比較一般不許單手¶
執㸃向天放去亦不許向地倒放出口不逺凡望烟¶
圏向上即是向天放者烟向地衝起土色即是向下¶
放者俱拏出重治且問你放銃的人有何巧計又將¶
烟圏同你作弊乎又吹天鵞聲一次第三層鎲鈀手¶
<pb:KR3b0020_WYG_005-3b>¶
就於鈀上架放火箭不拘幾枝畢放虎蹲砲又吹天¶
鵞聲一次第四層五層俱出將殺器放在地與隊總¶
俱射箭賊至三十步以裏摔鈸疾響止各兵收了長¶
器俱執起短兵擺鴛鴦陣鈀居第一層刀棍居第二¶
層大棒居第三層快鎗居第四層倒用木柄鳥銃居¶
第五層用長刀俱候厮殺子層馬兵亦聽㸃皷出在¶
步兵之後步兵聽㸃皷整隊緩步向前聽擂皷趨跑¶
向敵吹喇叭天鵞聲一次呐喊一聲每一陣姑以三¶
<pb:KR3b0020_WYG_005-4a>¶
擂三吹三喊三進於第三進之時將原擺鴛鴦陣一¶
齊擁上不拘第幾行不許仍守次數不救前列其前¶
列亦不要離了本伍三擂三吹三喊之後長擂長喊¶
持夾刀棍之兵只戳其人面馬腹大棒只打其馬頭¶
只是不圖他活馬打他馬倒不慮賊不殺死也各兵¶
只管打砍向上並不許割取首級只要打他一箇敗¶
走步兵就於戰所立定中軍舉變令礟一聲㸃皷中¶
軍標旗急率原出馬兵出歩兵之前吹擺開喇叭銃¶
<pb:KR3b0020_WYG_005-4b>¶
手又出馬兵殺手之前即下馬舉砲但凡舉砲必用¶
下馬放畢立定馬兵間空衝出再不下馬就於馬上¶
射箭刀砍鎗戳全勝乃止銃手隨即裝銃列立以待¶
凡馬兵衝陣必聽擂皷吹天鵞聲一次呐喊一聲三¶
擂三吹三喊三進一二進隊伍要清第三進馬兵擁¶
為一列混戰金鳴皷止聽摔鈸響各認各宗收小隊¶
三隊前後長列又聽摔鈸響每一旗三隊六馬平列¶
為一聚聽金鳴大吹打挨次先馬軍由中角三門回¶
<pb:KR3b0020_WYG_005-5a>¶
各到信地吹打止再鳴金三聲歩兵退至一半賊做¶
復來之狀鳴金二聲各兵即轉身口發虎聲向前立¶
定賊又不敢逼來再鳴金三聲照前退至營邊信地¶
仍前鳴金二聲各兵口發虎聲而止退法要鴛鴦陣¶
明白將執把鋒芒俱向前照依原受教師所傳執使¶
之勢人首人身俱向後舉歩行時凡遇金二聲立定¶
只回頭便是出鴛鴦陣矣此則執把俱在外人身俱¶
在内簡捷至妙之法也再聼鳴鑼馬兵下馬歩兵立¶
<pb:KR3b0020_WYG_005-5b>¶
起器械再鳴鑼坐地休息少間又報賊如前又衝一¶
門四門不許齊衝其過徃上司看操不必單門輪衝¶
只齊衝四門此套亦所不可廢者依令操畢聽舉砲¶
一聲擂鼔中軍竪磨黄旗開營門一靣先差旗牌官¶
四員每門一員數放軍馬待官到各營門舉變令砲¶
一聲擂皷各營火兵通出樵汲完再竪黄招黒旗磨¶
動夫黄招則司中部黒旗屬水則應飲水又擂鼓中¶
一部馬兵出營飲水中軍雜流同去掌號收回旗招¶
<pb:KR3b0020_WYG_005-6a>¶
仆又竪藍旗黒旗磨動擂皷左一部馬兵出營飲水¶
掌號收回旗仆又&KR0390;白旗黒旗磨動又擂皷右一部¶
馬兵出營飲水掌號收回旗仆每飲馬約定去水逺¶
近定以放出收入時候飲水馬收完再磨黄旗掌號¶
收樵汲人進營吹打閉營門各差出官回中軍報稱¶
數出收入軍馬名匹放起火三枝各軍炊火務要安¶
鍋係應午時真正煮飯一靣掌號笛聽發放各頭目¶
到中軍齊金鳴笛止不必又用臺上大發放擬定舊¶
<pb:KR3b0020_WYG_005-6b>¶
話就將戰陣行過得失是否應改應正應遵應習事¶
情與此後應作何舉動軍令逐一發放凡已前戰陣¶
合格違令者通於此時賞勸發落若又欲更變何項¶
號令俱曉諭明白散歸聼候乃禀傳鑼觧甲鑼由營¶
靣週行鳴過俱解甲傳飡畢又差中軍官赴將臺禀¶
稱收營回地方請鈞㫖訖放開營砲三箇先掌一號¶
穿盔甲装束掌二號各軍收拾執把吹哱囉起身又¶
吹哱囉上馬摔鈸響收各方旗招其兵馬每一旗為¶
<pb:KR3b0020_WYG_005-7a>¶
一聚舉變令砲一聲㸃皷立中黄右白左藍大旗三¶
靣向前㸃喇叭吹擺隊伍人馬調哨為三路金鳴皷¶
止放開營砲三聲吹喇叭天鵞聲呐喊三次聼大吹¶
打回營金鳴吹打止各照敎塲未下營之前立過地¶
方打鑼一次下馬再打鑼一次坐地休息將官赴大¶
臺上回稱操畢另聽比較軍務以上如仍下車馬營¶
則馬兵先下營時至攻打畢即收營其樵採飲馬發¶
放等項俱於車馬合營内行之此不重舉¶
¶
<pb:KR3b0020_WYG_005-7b>¶
　　第二操歩兵以一營為例一營者一將官所統也凡入¶
塲自禀放升帳砲以後至禀掌號下營止照練耳目¶
條内舉行此只從舉變令砲一聲起就掌哱囉一通¶
各起身本營看大中軍旗立起是何色便是何營聽¶
候向何方㸃亦向本方㸃依營旗所向三部取齊每¶
路一旗三隊頭平行三部為三路平行中軍在中行¶
至敎塲中道聼舉變令砲一聲吹轉身喇叭轉身向¶
上鳴鑼各於脚下坐定休息塘馬舉旗知有賊至舉¶
<pb:KR3b0020_WYG_005-8a>¶
變令砲一聲各立起吹擺隊伍喇叭㸃皷一字擺列¶
中部居中左部居左右部居右每部一司在前二司¶
在後為二疊旗皷居中鳴金皷止又喇叭吹单擺開¶
每一隊為一行每隊相去各連人脚中分各一丈金¶
鳴喇叭止打鑼坐息賊在一百歩内聽舉變令砲一¶
聲吹哱囉一通起立吹天鵞聲喇叭第一層鳥銃舉¶
放再吹天鵞聲第二層快鎗舉放着凖打賊禁約之¶
法亦照騎兵但每云云等句號令例行之再吹天鵞¶
<pb:KR3b0020_WYG_005-8b>¶
聲喇叭鈀手出前用鈀架火箭㸃放再吹天鵞聲喇¶
叭鎗棍手與隊長出前射箭賊至三十歩摔鈸急響¶
收放弓矢等器悉列為鴛鴦陣藤牌在前為第一層¶
狼筅為第二層鈀為第三層快鎗為第四層即將鎗¶
柄倒充棒用鳥銃為第五層改用長刀短兵相接三¶
擂三吹三喊三進第三進不拘鴛鴦陣盡數擁擠上¶
前血戰只以敗賊為功不許取首級賊敗鳴金止摔¶
鈸響收成一旗一隊再摔鈸響分成小隊鳴金三下¶
<pb:KR3b0020_WYG_005-9a>¶
退回戰地約有一半又扮賊追回之狀鳴金二聲各¶
轉身向前口發虎聲立定如賊果追上照前戰殺如¶
賊不追來仍鳴金三下再退至營前再鳴金二下又¶
轉身向前口發虎聲立定再鳴金徑退入原營壘内¶
聼鳴鑼坐定休息禀稱賊已敗遁請軍令下方營舉¶
變令砲一聲鳴金邊發立表旗㸃皷吹擺隊伍喇叭¶
各兵照旗色分地方搶成方營四門應衝之例俱照¶
馬兵施行中軍&KR0390;黄旗擂鼔發兵樵汲有馬者即出¶
<pb:KR3b0020_WYG_005-9b>¶
飲馬本營先差官四門數兵出入以至回話俱照馬¶
兵例行出完仆旗中軍掌號笛聼發放各官旗到中¶
軍齊笛止不必又用臺上大發放擬定舊話就將戰¶
陣行過得失是否應改應正應遵應習事情與此後¶
應作何舉動軍令逐一發放凡以前戰陣合格違令¶
者通於此時賞勸發落若又欲更變何項號令俱曉¶
諭明白散歸聼候仍掌號一遍收樵汲兵完吹打閉¶
營門放起火一枝營中舉火傳鑼觧甲畢間或照出¶
<pb:KR3b0020_WYG_005-10a>¶
征實做飯吃畢禀收營中軍舉變令砲一聲吹哱囉¶
一通各起身摔鈸響收隊毎旗為一聚中軍原發旗¶
招收了方營仍變為二疊立定放開營砲三箇喇叭¶
吹天鵞聲呐喊三次中軍大吹打一路行回各信地¶
劄定¶
¶
　　第三廣行營如二營行則左營先變三路在前右營變¶
三路在後如三營行加中營在中四營行則前營變¶
三路在前之左左營變三路在前之後右營變三路¶
<pb:KR3b0020_WYG_005-10b>¶
在右之前後營變三路在右之後大中軍居中五營¶
行則前左右後四營俱照四營行例惟中營獨行於¶
中大中軍又在中營之中下營之法已寓其中每添¶
一營加放分營砲一箇起火一枝領隊大旗一面再¶
加一枝再倣此増所謂多多益辦也¶
¶
　　第四廣下營如二枝合營則以各左右二部共四部為¶
外圍以各中部為子圍自前門平分又如三枝合營¶
則以二營俱為外營一營為子營四枝合營則以各¶
<pb:KR3b0020_WYG_005-11a>¶
左右部為外營各中部為子營中軍各居中四角大¶
中軍居中毎營皆自正靣中分各得一角兩半靣五¶
枝合營外四枝各左右部各分一靣為外營一層各¶
中部為二層中營一枝為子營計共三層各中軍居¶
各營角内中營與大中軍俱居中合為一萬五千之¶
營謂之一小成也再添㡬枝照此加増所謂多多益¶
辦也大而十營五營小而一局一宗以至一伍五人¶
一隅二人平時則在敎塲急時則在對壘學戰實戰¶
<pb:KR3b0020_WYG_005-11b>¶
皆照此以為攻撃進止一字不易¶
¶
　　第五謹驚馬遇放砲等項若各官軍馬匹不行拴拏有¶
亂營跑走者治本軍並看馬人役之罪¶
¶
　　第六操車兵平日先將推車生兵車正舵工將車推運¶
上下山坂行使熟利要兩車合推再两車前後聨推¶
務熟一靣立佛狼機敎師每車取一架使佛狼機手¶
習放務熟一靣立鳥銃敎師習鳥銃務熟一靣做無¶
鏃小火箭立敎師火箭手務習熟然後將各兵𣲖入¶
<pb:KR3b0020_WYG_005-12a>¶
車劄於教塲東西聽舉變令砲一聲掌哱囉一遍裝¶
車務要齊肅快便擺列齊整再吹哱囉車正上車各¶
兵俱依車聽舉變令砲一聲㸃皷望旗向何方㸃車¶
正將旗亦向彼處㸃照練耳目内旗皷例行每營以¶
前門正廂車俱平列如堵左右廂車各廂向外俟每¶
車轉正則旗直立向車之前㸃皷一聲走十歩務要¶
車車頭尾接一丈之隙不可留行至前面金鳴皷止¶
舉變令砲一聲吹轉身喇叭望旗向賊㸃車旗亦㸃¶
<pb:KR3b0020_WYG_005-12b>¶
車轉向賊金鳴鼔止立定看塘報旋馬望旗向賊髙¶
舉㸃皷務要從容向賊直行至十六歩賊以零騎數¶
十衝至車前以試我者我兵俱静守不可應又益賊¶
百數前來我且攅鳥銃每車照凖一賊打放只用口¶
傳不用砲皷喇叭等號令若賊擁衆而來望旗向賊¶
磨下垂車上旗急㸃舉變令砲一聲吹天鵞聲一次¶
隨車銃手每車四人作二班每班二門齊打一次又¶
吹天鵞聲又打放輪打不絶候放起火一枝又吹天¶
<pb:KR3b0020_WYG_005-13a>¶
鵞聲一次火箭放無次佛狼機一齊舉放鳥快等少¶
停又吹天鵞聲一次仍前放銃與機箭相輪週而復¶
始務使砲聲分畨絡繹不絶乃為合彀且行且戰賊¶
敗再舉變令砲一聲㸃皷再行塘報禀稱前途平坦¶
賊勢衆大或稱天晩路長禀下方營舉變令砲一聲¶
&KR0390;起四方中大旗五面大招五面鳴金發旗立表俟¶
旗行吹擺隊伍喇叭車皆挨次魚貫劄方營營定鳴金¶
喇叭止鳴鑼車正下車再鳴鑼坐息賊至五六十歩¶
<pb:KR3b0020_WYG_005-13b>¶
中軍舉變令砲一聲吹哱囉各兵起立再吹哱囉各¶
車正上車各兵整軍火器又舉變令砲一聲吹天鵞¶
聲一次車兵打銃放火箭等項俱照行營例賊至車¶
前不退方用火箭車大將軍車預為推向各營面左¶
右此時聽中軍主將號令傳示舉放賊仍作不囘之¶
狀勢將衝入再舉變令砲一聲㸃皷出奇兵由車門¶
出戰每車一隊每隊約自人脚外邊起相去一大歩¶
約五尺餘除隊長為四層金鳴皷止聽舉變令砲一¶
<pb:KR3b0020_WYG_005-14a>¶
聲吹天鵞聲喇叭一次第一層銃打放吹天鵞聲喇¶
叭二次第二層銃打放吹天鵞聲喇叭三次鈀手放¶
火箭兼射手者射箭賊將近身摔鈸響整隊藤牌在¶
前隊長在牌之内次鈀手次長鎗手次鳥銃手改用¶
長刀列成鴛鴦隊伍㸃皷前行交鋒三擂三吹三喊¶
三進於第三進盡數向前一擁厮殺賊敗皷止摔鈸¶
響收整隊伍鳴金三聲器向前身面向後退歩約有¶
一半路鳴金二下各轉頭執器口發虎聲立定又聽¶
<pb:KR3b0020_WYG_005-14b>¶
鳴金又退至車前仍聽鳴金二聲如前轉頭執器口¶
發虎聲立定云云照馬兵内歩戰退囘例行再聽鳴¶
金退入車坐息禀發樵汲舉變令砲一聲&KR0390;黄旗擂¶
皷發樵汲各門發官數軍以至囘報騐放出入軍數¶
俱照馬兵例行又豎黄招舉黑旗盡放馬騾飲水俱¶
照騎兵例一面掌號笛聚官旗聽發放到齊笛止發¶
放如旗兵内不必又用大臺上發放話頭云云大吹¶
打各囘信地聽舉變令砲一聲掌號磨旗收樵汲飲¶
<pb:KR3b0020_WYG_005-15a>¶
水軍馬依法收回大吹打閉營門起火炊煮傳鑼解¶
甲食畢禀收營回地方舉變令砲一聲吹哱囉一次¶
起身再吹哱囉車正上車摔鈸響收隊再摔鈸響收¶
回旗幟又舉變令砲一聲吹天鵞聲三呐喊三㸃皷¶
吹擺隊伍喇叭仍舊收回行營放開營砲三聲大吹¶
打由舊路回信地候車尾收至中軍倐報賊有伏起¶
仍照行營衝打一陣畢禀稱敵人盡敗四靣無警營¶
歸信地大吹打回營候畢金鳴吹打止鳴鑼下車又¶
<pb:KR3b0020_WYG_005-15b>¶
鳴鑼坐地休息凡車分合如一城分而為兩城兩城¶
分而為四城號令俱同但聽放分營砲幾箇立旗幾¶
面即如之如出白藍二旗放砲二箇變為二城夫城¶
即營也一車營謂之一城即如一全城也以一車營¶
分而為二左右二部各為一城每一城把總四員每¶
總一靣先左部左司向右手推出三十餘歩止前司¶
從右角起移就左司右尾合角向前一字平列右司¶
自門起退向左而來接左前之角起推與左司對後¶
<pb:KR3b0020_WYG_005-16a>¶
司徑退來前合左右二角為一城其左部左司亦先¶
向左推出三十餘歩止前司從後角移就左司前角¶
合角向前一字平列右司自門起退至右面與前司¶
右角合角擺與左司對後司徑退來前合左右二角¶
為一城一時開合齊變不可先後¶
¶
　　第七分車任凡車下出戰照圖其後一名𦂳在車頭之¶
下不許逺離前一名務要押駐隊頭不可離車五歩¶
之外戰陣間一面厮殺一面顧隊伍不可亂營將只¶
<pb:KR3b0020_WYG_005-16b>¶
在車内固守車城管放火器不領兵出戰千總領兵¶
出戰把總管車百總既管車城又領兵出戰車正專¶
管車内攻打隊長專領兵出戰在車内俱仍管車上¶
攻打隊長專領兵出戰在車内俱仍管車上攻打載¶
束伍車責成條下此與彼一條並觀相濟¶
¶
　　第八操車騎聽掌號一遍少間中軍官禀稱聲息尚逺¶
前路且窄一路發兵行營請鈞令舉變令砲一聲吹¶
哱囉各兵起身乂吹哱囉馬兵上馬車兵附車中軍¶
<pb:KR3b0020_WYG_005-17a>¶
旗皷列出舉變令砲一聲㸃皷中軍旗皷由中道趨¶
前馬兵照配到車輛馳入車内皷止放砲一箇再㸃¶
皷兩列車營前靣各合門為行營係有正偏廂者以¶
一乗正行一乘倒行兩車尾相合兩廂向外係獨廂¶
者車頭俱向前行有仍負補空之具者俱行於車内¶
配車馬兵左部在前而把總兵分為左右每一旗配¶
車二乘一旗總與二車正配定中部在中按左部之¶
後兩把總亦照左部例配車右部在中部之後兩把¶
<pb:KR3b0020_WYG_005-17b>¶
總亦照左部例配車空中路其車兵將官當車之頭¶
居中行後接主將旗皷主將旗皷接車將後尾望竿¶
將臺粮座等車行於主將清道之中主將行於將臺¶
車前主將從人接騎兵將官之前騎兵將官接主將¶
從者之後至車尾止務要行動相聨若過於延長彼¶
此不互相歛凑車車不能包裹差悞不小人人用心¶
記省臨時攅凑乃可行列既清聽舉變令砲一聲吹¶
轉身喇叭一次望旗向上車馬俱轉身向上㸃皷前¶
<pb:KR3b0020_WYG_005-18a>¶
行俟車行近將臺下約留車騎轉身之地舉變令砲¶
一聲如向左行則行者之右角車頭少止吹轉身喇¶
叭望旗先向左指右廂車先轉身左廂車亦轉身行¶
至頭平㸃皷齊行至教塲左盡頭照前留轉車之地¶
又舉變令砲一聲立定吹轉身喇叭看望旗先向前¶
指右廂車先轉身左廂車亦轉身俟行至平頭又聽¶
㸃皷行至前面舉變令砲一聲仍留轉身之地吹轉¶
身喇叭望旗先向右指右廂車先轉身左廂車亦轉¶
<pb:KR3b0020_WYG_005-18b>¶
身行至平頭又聽㸃皷右行至教塲中道訖舉變令¶
砲一聲吹轉身喇叭望旗先向上㸃直行至教塲中¶
半賊馬先伏倐然突起不及報警就于車門舉變令¶
砲一聲打鑼下馬各整軍器照操車號令馬車兵一¶
體輪班且行且打但不出歩騎之兵賊退休息差中¶
軍官馳馬到臺下禀伏賊敗退敵勢益衆徑衝我軍¶
而來地勢平曠下方營對敵請軍令舉變令砲一聲¶
鳴金發旗立表俟旗出吹擺隊伍喇叭望旗直立車¶
<pb:KR3b0020_WYG_005-19a>¶
推向中以中為門左部前司前局二車右部前司前¶
局二車相合係有偏正廂者俱頭向外仍俟各司第¶
二輛車各合本廂務須每百總四車為二對如車頭¶
不轉則兩部頭車皆差錯矣係獨廂者只以頭相接¶
擺營之際要速完而齊有箇便宜妙法只是一車定¶
又合一車且速且整如諸軍一時合來必致稀宻不¶
均凡不均者須儘上手之車一角合起不論已合未¶
合者皆湊動一遍一車移則一面之車皆移合營畢¶
<pb:KR3b0020_WYG_005-19b>¶
有填空之具者即塞完車兵附車馬兵仍分三部照¶
馬兵營分外子為二層不必論原配車去車兵約丈¶
餘地劄隊伍所留空地即如城下馬路一様中部兵¶
在中一司居左二司居右前後首尾相接是為子營¶
子營内近後圍為車騎二將雜流家丁居之大將軍¶
神箭皷座等車列於馬兵中部之内為將垣望竿居¶
將臺之左將臺居中鳴金喇叭止鳴鑼各馬兵下馬¶
車兵下車又鳴鑼坐地休息馬兵每旗總一名隊總¶
<pb:KR3b0020_WYG_005-20a>¶
三名共管虎蹲砲一位騎將撥每門旗牌一員家丁¶
一隊守門或餘兵亦可車將亦撥每門旗牌一員護¶
車該管百總守門一面各人收拾軍火器又俟四門¶
探馬一齊報賊已近三百歩望旗四面繞轉向上聽¶
舉變令砲一聲聼吹哱囉馬兵下馬者整火器備更¶
番車兵照責任再吹哱囉中部馬兵上馬車正上車¶
營將抵車城之下賊至一百歩之内望旗平磨四繞¶
不止舉變令砲一聲吹天鵞聲喇叭一次車兵鳥銃¶
<pb:KR3b0020_WYG_005-20b>¶
放一次再吹又放一次又吹馬兵各第一伍銃手放¶
一次又吹又放一次放完放起火一枝火箭齊放無¶
次又吹將佛狼機齊放一次又吹仍輪鳥銃放過仍又¶
輪機箭如此週而復始更畨不歇若一日賊不退便¶
輪放一日不歇鳥銃快鎗手速裝專聽吹喇叭便放¶
一次以助大銃之遲也如打賊不退賊已逼車用虎¶
蹲砲齊放塘馬又扮作進攻之狀逼近乃放大將軍¶
火箭車其大將軍火箭車初報警即時運在四門等¶
<pb:KR3b0020_WYG_005-21a>¶
候此待賊聚衆逼營别項火器打禦不退臨時聽主¶
將相機有令方放無令不放不在常令之内望旗向¶
下垂繞金鳴銃止㸃皷外圍下馬戰兵由各車小門¶
出中軍亦㸃皷車内奇兵隨其後為二層策應子營¶
馬兵急㸃皷即隨歩之後接踵而出照依車騎各常¶
操號令用鴛鴦陣對敵任是如何厮殺歩兵不可去¶
車三十歩之外車内噴筒火箭此時俱出車驚燒其¶
馬俟賊敗退舉變令砲一聲馬陣高招急㸃即㸃皷¶
<pb:KR3b0020_WYG_005-21b>¶
馬兵由歩兵隊空内出前追賊如操馬兵戰法收回¶
同其車馬歩下殺手照单操號令收回聽鳴鑼下馬¶
下車再鳴鑼坐地休息此以後其樵汲發放解甲收¶
營回兵俱照車馬常操號令俟操畢營中差中軍禀¶
請軍令收營聽舉變令砲一聲吹哱囉起身再吹哱¶
囉馬兵上馬車正上車歩兵器械立齊摔鈸鳴馬歩¶
兵收隊旗招俱回中軍放開營砲三箇吹天鵞聲喇¶
叭呐喊三聲大吹打車騎仍調為行營以車頭向原¶
<pb:KR3b0020_WYG_005-22a>¶
信地而行俟車尾將至中軍倐報賊有伏起一照操¶
車營例行俱到原列地方金鳴止馬兵出車仍還馬¶
兵信地鳴鑼下馬下車再鳴鑼坐息聽比較其下營¶
時如要分營俱如操車兵例同馬兵各照配過車數¶
隨車分行下方營時地方小馬兵不用子營¶
¶
　　第九正車誤夫四面操車將來悞人殆甚葢操熟中軍¶
一令四面齊舉倘賊止一面而來或一面已近應該¶
舉放銃矢歩數一面尚逺或有車營相對或本營因¶
<pb:KR3b0020_WYG_005-22b>¶
地環曲每每一齊打放俱傷我軍平時如此臨敵可¶
知費耗火器難以相繼今以四面每面各只聽本面¶
號令本面千總把總看中軍所立旗是何方色相同¶
本面即應作戰如無本方旗者不許應敵不拘㡬司¶
幾營但立向一面者即聽該一面號令行¶
¶
　　第十明用騎凡馬兵出戰不過習之使熟其實臨時輕¶
易出不得賊衆臨車豈可放馬兵追逐無是法也顧¶
在相機用之未可執方用藥¶
¶
<pb:KR3b0020_WYG_005-23a>¶
　　第十一稽差避凡塲操之日叅遊以上各置紅油小圓¶
木牌十面自收遇攔後馬與立表之後若大小將領¶
差人出入湏禀各哨將給牌驗放如無牌即係私出¶
與後期者都拏送處治在行營對壘之時出入須憑¶
令箭旗號¶
¶
　　第十二正等威凡散操各哨自中軍以上一體擺列隨¶
從人役旗皷頭踏威儀各隨本營騎乘至中路散出¶
不許候送主將¶
¶
<pb:KR3b0020_WYG_005-23b>¶
　　第十三練行伍凡騎兵雖不離所配之車但又常將馬¶
路分明毋雜車上諸手以便緩急射打其應下馬歩¶
戰者又要依令出速無滯為妙¶
¶
　　第十四稱地形凡遇地勢狹窄各隨地制宜如地可容¶
若干車為一城大大小小多多寡寡長長短短曲直¶
偏彎只以地方為凖並不相拘¶
¶
　　第十五置衝車每營别當有单輪小戰車數十輛平分¶
於前後行則備補空止則列於車城之内為子營以¶
<pb:KR3b0020_WYG_005-24a>¶
衛中軍賊至則馳出車城之外專備衝鋒¶
¶
　　第十六操輜營平日照依戰車營束伍已定即將各軍¶
逐車學習稍成將車平時量載土石亦約千斤以上¶
之物臨時則用完全輜重之屬先於教塲分與地方¶
兩行平列車正上車騾兵執騾狼機手管狼機騎兵¶
附車之内聽本營亦照戰車馬歩搭配車正旗總認¶
訖舉變令砲一聲掌哱囉一遍㸃皷只有兩路分行¶
相去不過十五丈但容得馬兵一路而已行至路盡¶
<pb:KR3b0020_WYG_005-24b>¶
再聽舉變令砲一聲皷止聽吹轉身喇叭轉身㸃皷¶
行至塲中舉變令砲一聲吹轉身喇叭㸃皷向上行¶
至劄營地方舉變令砲一聲鳴金發旗立表俟旗行¶
吹擺隊伍喇叭就劄方營如遇警不及或地勢不便¶
就將兩路車合了門不拘幾輛寛窄若干丈歩就隨¶
方隨圓隨地為營將車聨齊急收騾在車内各車廂¶
俱向外舉變令砲一聲打鑼馬兵下馬歩兵整隊營¶
定有賊之方約賊至百歩内舉變令砲一聲吹天鵞¶
<pb:KR3b0020_WYG_005-25a>¶
聲放砲一次再吹再放每隊砲手一對為一層每天¶
鵞一聲放一層放盡約賊至六十歩上下狼機大砲¶
火箭一齊舉放將鳥快鎗銃裝完又輪放過又裝務¶
使砲聲不絶即終日達夜不止乃為萬全賊至二十¶
歩内奇兵聽放砲一箇㸃皷整隊速由車下出戰戰¶
法俱照車營例行歩戰行伍號令賊敗退收囘亦如¶
之賊逺聽打鑼下馬整隊鑼再鳴坐地休息其發放¶
以下禀行營下營又自賊近起以至樵汲飲騾閉營¶
<pb:KR3b0020_WYG_005-25b>¶
解甲炊煮守夜傳更等項前後通如戰車大營法例¶
¶
　　第十七分輜責該營車大負重每行必在戰車馬歩營¶
之後而敵勢重大散漫百數里必有攻圍之虞尤當¶
嚴備戰禦惟以自保為主不責力戰不責首級賊自¶
不苦苦索敵只是輜重無失便為奇兵¶
¶
　　第十八馬輜合營一照車騎合操例¶
¶
¶
　　練兵實紀卷五¶
¶
